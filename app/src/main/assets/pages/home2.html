<!DOCTYPE html>
<html>
<head>
    <meta charset="UTF-8">
    <meta name="viewport" content="width=device-width"; user-scalable=0;"/>
    <title>Σημαντική Ενημέρωση – Λήξη λογαριασμών Office 365</title>
</head>
<body>
<h1>Σημαντική Ενημέρωση – Λήξη λογαριασμών Office 365</h1>

<p>Κατόπιν σχετικής ειδοποίησης από το διαχειριστή της υπηρεσίας ΔΗΛΟΣ 365, σας ενημερώνουμε ότι στις 30 Οκτωβρίου 2017 θα λήξουν όλοι οι φοιτητικοί λογαριασμοί Office 365 που παρέχονται μέσω του ΔΗΛΟΣ365.</p>

<p>Οι λογαριασμοί Office 365 που παρέχονται μέσω της υπηρεσίας ΔΗΛΟΣ λήγουν αυτόματα κάθε χρόνο, προκειμένου να ελέγχεται ότι ο κάθε φοιτητής διατηρεί την ακαδημαϊκή του ιδιότητα, ως φοιτητής προπτυχιακού ή μεταπτυχιακού επιπέδου, είτε ως υπ. Διδάκτωρ.</p>

<p>Εάν ο χρήστης πλέον δεν έχει αναγνωρισμένη φοιτητική ιδιότητα, δεν καλύπτεται από την σχετική σύμβαση με την εταιρεία Microsoft και η υπηρεσία ΔΗΛΟΣ365 υποχρεούται να προχωρήσει στην αυτόματη διαγραφή του λογαριασμού από το Office365.</p>

<p>Παρακαλούμε ακολουθήστε τις οδηγίες που παρατίθενται στη συνέχεια προκειμένου να προλάβετε τυχόν απώλεια των δεδομένων που έχετε αποθηκευμένα στο Office 365:</p>

<p>Εάν συνεχίζετε να είστε ενεργός φοιτητής (οποιουδήποτε επιπέδου σπουδών) και μετά την 31η Σεπτεμβρίου 2017:</p>

<p>Για να ανανεωθεί η ημερομηνία λήξης του λογαριασμού σας, χρειάζεται να κάνετε login στο ΔΗΛΟΣ365 ( https://delos365.grnet.gr ) μια (1) φορά μετά την έναρξη του ακαδημαϊκού έτους (δηλαδή μετά την 1η Οκτωβρίου 2017). Η διαδικασία είναι ακριβώς η ίδια που ακολουθήσατε κατά την ενεργοποίηση του λογαριασμού σας.</p>

<p>Συστήνεται σε όλους τους χρήστες του Office 365 να προσθέσουν ένα προσωπικό email στο ΔΗΛΟΣ365 (συμπληρώνοντας το πεδίο “Διεύθυνση Email” στο https://delos365.grnet.gr/user/settings ), ώστε να μπορούν να λαμβάνουν ενημερώσεις από την υπηρεσία ΔΗΛΟΣ.</p>

<p>Εάν ολοκληρώσατε τις σπουδές σας ή έχετε κάνει διαγραφή:</p>

<p>Ο λογαριασμός σας στο Office 365 θα λήξει στις 30 Οκτωβρίου 2017 και θα διαγραφεί αυτόματα από το σύστημα.  </p>

<p>Η διαγραφή του λογαριασμού συνεπάγεται και την διαγραφή όλων των δεδομένων του. Για το λόγο αυτό, συστήνεται η λήψη αντιγράφου ασφαλείας των δεδομένων σας πριν το τέλος Οκτωβρίου 2017.</p>

</body>
</html>