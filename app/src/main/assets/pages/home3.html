<!DOCTYPE html>
<html>
<head>
    <meta charset="UTF-8">
    <meta name="viewport" content="width=device-width"; user-scalable=0;"/>
    <title>Διάθεση υπηρεσίας Microsoft Office 365 σε φοιτητές, διοικητικό και διδακτικό προσωπικό</title>
</head>
<body>
<h1>Διάθεση υπηρεσίας Microsoft Office 365 σε φοιτητές, διοικητικό και διδακτικό προσωπικό</h1>

<p>Ενημερώνουμε τα μέλη της Ακαδημαϊκής κοινότητας ότι, κατόπιν συνεργασίας του Τμήματος Μηχανοργάνωσης με το Εθνικό Δίκτυο Έρευνας και Τεχνολογίας (ΕΔΕΤ), από τις 7 Νοεμβρίου 2016 είναι πλέον διαθέσιμο σε όλους τους φοιτητές ανεξαρτήτως βαθμίδας το σύστημα Office 365,  το οποίο προσφέρεται από την εταιρεία Microsoft.Στο σύστημα επίσης έχουν πρόσβαση μέλη ΔΕΠ/ΕΔΙΠ/ΕΤΕΠ και Διοικητικό Προσωπικό του Πανεπιστημίου.</p>

<p>Το σύστημα Office 365 του Πανεπιστημίου παρέχει τις εξής δυνατότητες:</p>
<ul>
<li>Δυνατότητα λήψης και εγκατάστασης του πλήρους πακέτου Office 365 Pro Plus (Word, Excel, Access, PowerPoint, Publisher και βοηθητικές εφαρμογές) για εγκατάσταση σε 5 προσωπικούς υπολογιστές, 5 συσκευές κινητών και 5 tablets του χρήστη</li>

<li>Πρόσβαση στην υπηρεσία Office Online (web-based εκδόσεις των εφαρμογών Word, Excel, Powerpoint, Sway καθώς και συμπληρωματικά εργαλεία)</li>

<li>1 Terabyte αποθηκευτικού χώρου στην υπηρεσία OneDrive</li>

<li>Λοιπές υπηρεσίες</li>
</ul>
<p>Η πρόσβαση στο λογισμικό είναι εφικτή μέσω SSO, με τη χρήση του ιδρυματικού λογαριασμού που σας έχει χορηγηθεί από το Πανεπιστήμιο, από τη διεύθυνση https://delos365.grnet.gr .</p>

<p>Αναλυτικές οδηγίες για την ενεργοποίηση της υπηρεσίας μπορείτε να βρείτε στον ακόλουθο οδηγό: Οδηγός ενεργοποίησης λογαριασμού Office 365 .</p>

</body>
</html>